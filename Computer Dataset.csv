Index,Category,Content,Category_Id
1,Input Devices,"ব্যবহারকারী যে তথ্য কম্পিউটারে ঢোকাতে চান, কম্পিউটার তা গ্রহণ করে। তার পর ব্যবহারকারীর নির্দেশমতো ঐ তথ্যগুলিকে ব্যবহার করে কম্পিউটার তার করণীয় কাজ সেরে ফেলে। 
যে সব যন্ত্রাংশের মাধ্যমে এক জন ব্যবহারকারী কম্পিউটারে তথ্য ঢোকাতে পারেন ও কম্পিউটারকে প্রয়োজনীয় নির্দেশ দিতে পারেন, সেগুলিকে বলে ইনপুট ডিভাইস।
 যেমন, কি বোর্ড, মাউস, অপটিকাল ক্যারেকটার রিডার (ও সি আর), ম্যাগনেটিক ইঙ্ক ক্যারেকটার রিডার (এম আই সি আর) ইত্যাদি। এখানে মূল দুটি ইনপুট ডিভাইস সম্পর্কে আলোচনা করা হল।",0
2,Input Devices," কি বোর্ড - এটি এমন একটি ইনপুট ডিভাইস, যার সাহায্যে কম্পিউটারের মধ্যে সরাসরি কোনও তথ্য ঢুকিয়ে দেওয়া যায়। টাইপরাইটার যন্ত্রটির সাহায্যে যেমন টাইপ করা যায়, বিভিন্ন নির্দেশও পাঠানো যায়। কি বোর্ডে অনেকগুলি বাটন বা বোতাম থাকে, এগুলির উপরে সাধারণত ইংরাজি বর্ণমালা মুদ্রিত থাকে এবং তার বিন্যাস টাইপরাইটারেরই অনুরূপ। এটি সর্বাধিক ব্যবহৃত ইনপুট ডিভাইস।
এর কিছু বৈশিষ্ট্য নীচে উল্লেখ করা হল। এর মাধ্যমে সরাসরি তথ্যকে কম্পিউটারে ঢোকানো যায়। মূল কম্পিউটার থেকে দূরে কি বোর্ড রেখে কাজ করা সম্ভব। কারণ, মূল কম্পিউটারের সঙ্গে তারের মাধ্যম যুক্ত থাকে কি বোর্ড।
এটি ব্যবহারকারী ও কম্পিউটারের মধ্যে সংযোগ স্থাপন করে অর্থাৎ ব্যবহারকারী যে ভাবে কম্পিউটার ব্যবহার করতে চান, কি বোর্ড তা কম্পিউটারকে জানিয়ে দেয়। কি বোর্ডে এন্টার লেখা একটি বাটন থাকে। 
প্রয়োজনীয় নির্দেশ কি বোর্ডের মাধ্যমে টাইপ করে ঐ বাটনটি টিপলেই তা পালন করতে শুরু করে কম্পিউটার। সুতরাং ব্যবহারকারী ও কম্পিউটারের মধ্যে ক্রিয়া প্রতিক্রিয়ার মাধ্যম হলো কি বোর্ড। এটির ব্যবহারিক ব্যয়ও কম।",0
3,Input Devices,"মাউস - এটি একটি ইনপুট ডিভাইস হলেও পয়েন্টার ডিভাইসও বলা হয়। কম্পিউটার চালু করলে তার পর্দায় তীর চিহ্নের চেহারার একটি পয়েন্টার বা নির্দেশকে দেখা যায়, যাকে বলা হয় মাউস পয়েন্টার। মাউসের নাড়াচাড়ার মাধ্যমে এটির অবস্থান পরিবর্তন করা সম্ভব।
 সাধারণত মূল কম্পিউটারের পাশে একটি প্যাডের উপর মাউসটি রাখা থাকে। এটিও কম্পিউটারের সঙ্গে যুক্ত থাকে তারের মাধ্যমে। যে হেতু হাতে ধরে মাউসটিকে ব্যবহার করতে হয়, তাই এটির আকৃতি হাতে ধরার উপযোগী করা হয়ে থাকে।
প্রত্যেক মাউসের উপরের তলে সাধারণত দু’টি বোতাম থাকে। বাঁ দিকে একটি, ডান দিকে একটি। বাঁ দিকের বোতামকে এক বার টিপলে তাকে বলা হয় ক্লিক করা। ডান দিকের বোতামটি এক বার টিপলে তাকে বলে রাইট ক্লিক। 
বাঁ দিকের বোতামটি ক্লিক করে আমরা কম্পিউটারের পর্দায় দৃশ্যমান কোনও কিছুকে বেছে নিতে পারি। ডান ডিকের বোতামটি এক বার ক্লিক করলে সাধারণত একটি মেনু বা তালিকা পাওয়া যায়। সেই তালিকায় নানা রকম কাজ সম্পাদনের সুযোগের নাম থাকে। 
যেমন, কাট, কপি, পেস্ট, সেন্ড টু, প্রপার্টিজ ইত্যাদি। সেখান থেকে আমরা প্রয়োজনমতো কাজ সম্পাদন করতে পারি মাউসের সাহায্যেই। মাউসের বাঁ দিকের বোতামটি দ্রুত পর পর দু’ বার ক্লিক করেও কিছু কিছু কাজ সম্পাদন করা যায়। 
এই প্রক্রিয়াটিকে কম্পিউটারের পরিভাষায় বলে ডবল ক্লিক। সাধারণত কোনও কম্পিউটারে বিভিন্ন তথ্য সংবলিত কোনও ফোল্ডার খোলার জন্য এই প্রক্রিয়া অনুসরণ করা হয়। উইন্ডোজ 7 শীর্ষক অধ্যায়ে এ সম্পর্কে বিস্তারিত জানার সুযোগ থাকছে। 
মাউসের আরও একটি ব্যবহার হলো, এর সাহায্যে কম্পিউটারের পর্দায় দৃশ্যমান কোনও কিছুকে এক স্থান থেকে অন্য স্থানে নিয়ে যাওয়া যায়। এই প্রক্রিয়াকে কম্পিউটারের পরিভাষায় বলা হয় ড্র্যাগিং।
 যেটিকে কম্পিউটারের ভাষায় এক জায়গা থেকে অন্য জায়গায় নিয়ে যেতে হবে, সেটির উপর মাউস পয়েন্টারটিকে প্রথমে নিয়ে যেতে হবে।
 এ বার মাউসের বাঁ দিকের বোতামে এক বার ক্লিক করে বোতামটি চেপে রেখে মাউসটিকে নাড়াচাড়ার মাধ্যমে পয়েন্টারটিকে পছন্দের জায়গায় নিয়ে গিয়ে বোতামটিকে ছাড়তে হবে।  তা হলেই নতুন জায়গা ঐ বস্তুটি স্থানান্তরিত হবে।",0
4,Input Devices,"অপটিক্যাল ক্যারেক্টার রিকগনিশন (সাধারণত ওসিআর নামে ডাকা হয়) হাতে লেখা বা টাইপরাইটারে টাইপকৃত লেখার ছবিকে (সাধারণত স্ক্যানার দিয়ে স্ক্যান করা) কম্পিউটারে সম্পাদনাযোগ্য লেখায় অনূদিত করার যান্ত্রিক বা ইলেকট্রনিক পদ্ধতিকে বুঝায়। 
কম্পিউটার বিজ্ঞানের যে শাখাগুলো ওসিআর'র সাথে সম্পর্কিত সেগুলো হচ্ছে: প্যাটার্ন রিকগনিশন, কৃত্রিম বুদ্ধিমত্তা এবং যান্ত্রিক দর্শন (মেশিন ভিশন)। 
বাংলাতে গুগল টেসারাকট এর অপ্টিকাল ক্যারেক্টার রেকগনিশন আছে কিন্তু সেটি খুবি দুর্বল এবং ছাপা হরফের জন্য প্রযোজ্য। ২০০৭ সালে সি.আর.বি.এল.পি ল্যাব বাংলার জন্য এটি বানানোর একটি প্রচেষ্টা শুরু করে গুগল এর সহায়তায়ে। 
এর পর বাংলাদেশ ও ভারতে অনেক বিশ্ববিদ্যালায় এবং গবেষণাগারে এটির গবেষণার কাজ এখনো চলছে।বাংলা ভাষা হল জটিল ভাষা, এতে যুক্তাক্ষর এবাং মাত্রার ব্যবহার আছে, বাংলার ন্যায় হিন্দিতেও এবং বিশ্বের আরও অনেক ভাষাতে যুক্তাক্ষর এবং জটিলতা আছে। তাই অনেক সময় কম্পিউটার এর পক্ষে কঠিন হয়ে পরে সেটিকে বুঝতে।",0
5,Input Devices,"একটি জয়স্টিক হল একটি ইনপুট ডিভাইস যাতে একটি স্টিক বা লাঠি সদৃশ বস্তু যন্ত্রের উপরিভাগে বসানো থাকে যা দিয়ে বিভিন্ন কোন বা অভিমুখে এর দ্বারা নিয়ন্ত্রিত কোন যন্ত্রকে পরিচালনা করা যায়।
 জয়স্টিককে নিয়ন্ত্রক কলাম নামেও ডাকা হয় যা প্রায় সমস্ত সামরিক ও বেসামরিক বিমানের ককপিটে ব্যবহার করা হয়। এগুলো পাশ্ব স্টিক বা কেন্দ্রীয় স্টিক হিসেবে ব্যবহৃত হয়। এগুলোর আবার কিছু বাড়তি সুইচ থাকে যা বিমান পরিচালনায় সহায়তা করে থাকে।
জয়স্টিক প্রায়শই ভিডিও গেম নিয়ন্ত্রণ ও পরিচালনায় ব্যবহৃত হয় এবং সাধারণত এক বা একাধিক চাপ দেয়া যায় এমন বাটন হিসেবে থাকে। এই সব বাটনে চাপ দিলে কি ফলাফল হবে তা কম্পিউটার বুঝতে পারে। 
এই জয়স্টিকের অন্য একটি জনপ্রিয় রূপ হল আধুনিক ভিডিও গেম কনসোলে ব্যবহৃত এ্যানালগ স্টিক। জয়স্টিক অনেক যন্ত্রে ব্যবহৃত হয় যেমন ক্রেন, ট্রাক, জলের তলার মানুষবিহিন যানবাহন, হুইলচেয়ার, নিরাপত্তা ক্যামেরা এবং ঘাস কাটার যন্ত্র ইত্যাদি। মোবাইল ফোনে জয়স্টিকের ক্ষুদ্রতম সংস্করন দেখা যায়।",0
6,Input Devices,"স্ক্যানার কোন ছবি বা লেখা হুবুহু ডিজিটাল ডাটায় বা কম্পিউটারে সংরক্ষণের জন্য ব্যবহৃত যন্ত্র। বর্তমানে ডিজিটাল ক্যামেরা আসার পূর্বে ছাপা কোন তথ্য কম্পিউটারে সংরক্ষণের এটি ছিল একমাত্র সমাধান।
এতে ফটেকপি মেশিনের মত একটি কাচের উপর নির্দিষ্ট ছবি বা কাগজটিকে কাচের দিকে মুখ করে রেখে এর ঢাকণাটি দিয়ে ঢেকে দেয়া হয়। 
পরে নির্দিষ্ট বাটন/ কমান্ড দেয়ার পর এর কাচের নিচে থাকা একটি আলো প্রক্ষেপনকারি বাল্ব পুরো কাগজটিকে আলোকিত করে যায়। অর্থাৎ এই আলো ফেলার মাধ্যমে এটি কাগজের তথ্য সমূহকে পড়ে ফেলে ও বৈদ্যুতিক তরঙ্গ হিসেবে মনিটরে প্রদর্শন করে।
 প্রথমবার একটি প্রাকদর্শন দেখায় এতে ব্যবহারকারি তার প্রয়োজন নির্দিষ্ট করন করার পর স্ক্যান নির্দেশ দিয়ে কাগজের তথ্যটি চূড়ান্ত ভাবে কম্পিউটারে সংরক্ষণের জন্য উপস্থাপন করে। 
 এরপর ব্যবহারকারি তার প্রয়োজন অনুযায়ী নাম ও স্থান ঠিক করে এটিকে সংরক্ষণ করেন।",0
7,Input Devices,"মাইক্রোফোন এক ধরনের যন্ত্র, যাকে কথ্য ভাষায় মাইক ও বলা হয়ে থাকে। এটি এক ধরনের সেন্সর হিসেবে কাজ করে, যা শব্দ শক্তিকে তড়িৎশক্তিতে রুপান্তর করে। 
কম্পিউটার, মোবাইল ফোন, অডিও রেকর্ডার, শ্রবণ সহায়ক যন্ত্র, মেগাফোন, রেডিও বা টেলিভিশন সম্প্রচার কেন্দ্র ইত্যাদি ক্ষেত্রে এর বহুল ব্যবহার পরিলক্ষিত হয় ।
আধুনিক কালের বেশির ভাগ মাইক্রোফোনই তড়িৎ-চুম্বকীয় আবেশ, ক্যাপাসিট্যান্সের পরিবর্তন, পিজোইলেক্ট্রিক ইফেক্ট অথবা বাতাসের চাপের পার্থক্য ব্যবহার করে ইলেকট্রিক সিগনাল তৈরী করে।",0
8,Input Devices,"ওয়েবক্যাম হলো বিশেষ ধরনের ভিডিও ক্যামেরা যা একটি কম্পিউটারের সাথে ইউএসবির মাধ্যমে যুক্ত হয়ে ইন্টারনেটে ভিডিও আদান-প্রদান করতে পারে। 
১৯৯১ সালে কেমব্রিজ বিশ্ববিদ্যালয় এ ওয়েবক্যাম আবিষ্কার হয়। একুশ শতক থেকে ল্যাপটপ নির্মাতা প্রতিষ্ঠানগুলো ল্যাপটপেই ওয়েবক্যাম যুক্ত করা শুরু করেছে।
ওয়েবক্যামে লেন্স, ইমেজ সেন্সর ও মাইক্রোফোন থাকে। ওয়েবক্যামে সাধারণত চার্জ কাপল্‌ড ডিভাইস বা কপ্লিমেন্টারি মেটাল-অক্সাইড-সেমিকন্ডাক্টর সেন্সর ব্যবহার করা হয়, তবে সস্তা হওয়ার কারণে কপ্লিমেন্টারি মেটাল-অক্সাইড-সেমিকন্ডাক্টর অধিক ব্যবহার করা হয়।
ওয়েবক্যাম বা ওয়েব ক্যামেরা হচ্ছে এক ধরনের ভিডিও ক্যামেরা, যা বাস্তব সময়ের ভিডিও ধারণ করে এবং একটি কম্পিউটার নেটওয়ার্কের মাধ্যমে তা কোনো মনিটরে প্রদর্শন করে৷ বাস্তব সময়ের ভিডিও চিত্র ধারণের পর তা ব্যবহারকারী নিজে দেখতে পারে অথবা ইমেইল ইত্যাদির মাধ্যমে অন্য কোথাও প্রেরণ করতে পারে৷ আই পি ক্যামেরা(যা সাধারণত ইথারনেট বা ওয়াই-ফাই এর মাধ্যমে সংযুক্ত হয়), যেভাবে মূল সিস্টেমের সাথে সংযু্ক্ত হয়ে থাকে, ওয়েবক্যাম সেভাবে যুক্ত না হয়ে সাধারণত ইউএসবি ক্যাবলের মাধ্যমে যুক্ত হয়ে থাকে৷",0
9,Input Devices,"একটি টাচস্ক্রিন, বা স্পর্শ পর্দা, একটি ইনপুট ডিভাইস এবং সাধারণত একটি তথ্য প্রক্রিয়াকরণের সিস্টেমের বৈদ্যুতিক দৃশ্যনীয় ডিসপ্লের উপরে স্তর। 
একজন ব্যবহারকারী একটি বিশেষ লেখনী বা এক বা একাধিক আঙ্গুল দিয়ে স্ক্রীন স্পর্শ করে সহজ বা বহু-স্পর্শ অঙ্গভঙ্গিগুলির মাধ্যমে ইনপুট সরবরাহ করতে পারে বা তথ্য প্রক্রিয়াকরণ পদ্ধতি নিয়ন্ত্রণ করতে পারে ।[
কিছু সেন্সর সাধারণ বা বিশেষভাবে লেপা গ্লাভসকে কাজ করার জন্য ব্যবহার করে এবং অন্যরা শুধুমাত্র বিশেষ লেখনী বা কলম ব্যবহার করে কাজ করতে পারে। ব্যবহারকারী কী প্রদর্শিত হয় তার প্রতি প্রতিক্রিয়া জানাতে টাচস্ক্রীন ব্যবহার করতে পারে এবং সফ্টওয়্যার যদি এটি কীভাবে প্রদর্শিত হয় তা নিয়ন্ত্রণ করতে দেয়; উদাহরণস্বরূপ, জুম করে কোনো লেখার আকার বৃদ্ধি।
টাচস্ক্রীনটি মাউস , টাচপ্যাড , বা অন্যান্য ডিভাইসগুলির (স্টাইলাস ব্যতীত, যা বেশিরভাগ আধুনিক টাচস্ক্রিন এর জন্য ঐচ্ছিক) ব্যবহার করার পরিবর্তে প্রদর্শিত হয় তার সাথে সরাসরি যোগাযোগ করতে সক্ষম করে ।",0
10,Input Devices,"একটি লাইট পেন হল একটি কম্পিউটার ইনপুট যন্ত্র যা দেখতে লম্বা সরু লাঠির মতন। এটির আলোক সংবেদনশীল বৈশিষ্ট্য রয়েছে যা কম্পিউটারের সিআরটি প্রদর্শনীর সহযোগে ব‍্যবহার করা হয়। 
এটি ব্যবহারকারীকে প্রদর্শনীতে দেখতে পাওয়া বস্তু নির্দেশ বা আঁকতে সাহায্য করে যেমনটা টাচস্ক্রীনে করা হয় কিন্তু এটির মাধ্যমে এই কাজটি সুক্ষতার সাথে করা যায়। 
এটি সিআরটি প্রদর্শনী সহ অন্যান্য প্রদর্শনী প্রযুক্তির সাথে কাজ করে কিন্তু এলসিডি মনিটরের সাথে লাইট পেনের ব্যবহারের ধারনাটি পরিষ্কার নয় (যদিও তোশিবা এবং হিতাচি এই প্রকারের ধারণা দেখিয়েছিল জাপানে অনুষ্ঠিত ""ডিসপ্লে ২০০৬"" নামক প্রদর্শনীতে)।
একটি লাইট পেন প্রদর্শনীর পিক্সেলের ঔজ্জ্বল্যের পরিবর্তন ধরতে পারে যখন সিআরটি প্রদর্শনীর ইলেক্ট্রন রশ্মি স্ক্যান করা হয় এবং কম্পিউটারের সাথে এই পরিবর্তনের সময় পাঠায়। 
যেহেতু সিআরটি প্রদর্শনী পুরো প্রদর্শনীর একটি পিক্সেলকে একক সময়ে স্ক্যান করে সেই কারণে কম্পিউটার আলোক কলমটির নিদির্ষ্ট স্ক্যানিং সময়ের হিসাব রাখতে পারে এবং প্রদর্শনীর বিভিন্ন জায়গায় ফেলা রশ্মির স্থান ও আলোক কলমটির স্থানের পরিবর্তন ধরতে পারে সময়ের হিসাব থেকে।",0
11,Memory,"কম্পিউটার মেমরি  বলতে কোন কম্পিউটার ব্যবস্থায় স্থায়ী বা অস্থায়ীভাবে উপাত্ত ধারণকারী যন্ত্রাংশকে বোঝায়। এগুলি মূলত অর্ধপরিবাহী চিপ দিয়ে বানানো হয়ে থাকে।
কম্পিউটার কোন কাজ সম্পাদন করার আগে অ্যাপ্লিকেশন ও উপাত্ত হার্ড ডিস্ক থেকে সিস্টেম মেমরিতে কপি করে নেয়। কম্পিউটারে সাধারণত দুই ধরনের মেমরি থাকে - ক্যাশ মেমরি ও প্রধান মেমরি।
ক্যাশ মেমরি খুবই দ্রুতগতিসম্পন্ন স্ট্যাটিক র‌্যাম  দিয়ে গঠিত এবং সাধারণত প্রসেসরের সাথে সমন্বিত অবস্থায় থাকে।
প্রধান মেমরি অনেকগুলি ডাইন্যামিক র‌্যাম চিপ (ডির‌্যাম চিপ) দিয়ে গঠিত, যে চিপগুলি বিভিন্ন উপায়ে ডুয়াল ইনলাইন মেমরি মডিউলে  প্যাকেজ করা হয়।",1
12,Memory,"প্রতিটি ডির‌্যাম চিপে লক্ষ লক্ষ মেমরি কোষ  থাকে, যেগুলি সারি ও কলামের মেট্রিক্স হিসেবে সজ্জিত থাকে। মেমরি কোষগুলির অ্যারের প্রান্তসীমায় থাকে ট্রানজিস্টর। 
এই ট্রানজিস্টরগুলির কাজ মেমরি কোষে রাখা উপাত্ত পড়া, বিবর্ধন করা ও মেমরি বাসে সেগুলি স্থানান্তর করা। ডির‌্যামের প্রতিটি সারিকে পেজ বা পৃষ্ঠা বলা হয়। প্রতিটি পৃষ্ঠায় একাধিক মেমরি কোষ থাকে। 
প্রতিটি ডির‌্যাম কোষে একটি ধারক বা ক্যাপাসিটর থাকে যা খুব কম সময়ের জন্য বৈদ্যুতিক চার্জ ধরে রাখতে সক্ষম। চার্জকৃত কোষ দ্বিমিক সংখ্যা ""১"" এবং চার্জবিহীন কোষ দ্বিমিক সংখ্যা ""০"" নির্দেশ করে। 
সময়ের সাথে সাথে ক্যাপাসিটরগুলি চার্জ হারাতে থাকে, তাই এগুলিতে সংরক্ষিত উপাত্ত ধরে রাখার জন্য সেকেন্ডে কয়েক হাজার বার এগুলিকে পুনঃচার্জ বা রিফ্রেশ করতে হয়।",1
13,Memory,"কোন কম্পিউটার ব্যবস্থার মেমরি উপব্যবস্থা  সাধারণত মেমরি বাসের দ্রুতিতে কাজ করে থাকে। মেমরি নিয়ন্ত্রক চিপ  মেমরি বাসের মাধ্যমে নির্দিষ্ট মেমরি কোষের সারি ও কলামের ঠিকানাবিশিষ্ট সিগনাল ডির‌্যাম চিপে পাঠায়।
মেমরি বাস দুইটি উপ-বাসে বিভক্ত: ঠিকানা/নির্দেশ বাস এবং উপাত্ত বাস। উপাত্ত বাস হল কতগুলি সিগনাল ট্রেস বা রেখার সমষ্টি যা ডির‌্যাম থেকে উপাত্ত বহন করে নিয়ে আসে ও ডির‌্যামে উপাত্ত বহন করে নিয়ে যায়। 
প্রতিটি ট্রেস একবারে ১ বিট করে উপাত্ত বহন করতে পারে। উপাত্ত বাসের ব্যান্ডউইড্‌থ (বা থ্রুপুট) এর প্রস্থ (বিট-এ) এবং এর কম্পাঙ্কের উপর নির্ভর করে। 
উপাত্ত বাসের প্রস্থ সাধারণত ৬৪ বিট হয়, যার অর্থ প্রতিটি বাসে ৬৪টি ট্রেস থাকে এবং এদের প্রতিটি ১ বিট করে উপাত্ত স্থানান্তর করে। উপাত্তের ৬৪-বিট একককে একটি উপাত্ত ওয়ার্ড বলা হয়।
ঠিকানা বাস বা নির্দেশ বাস হল কতগুলি ট্রেসের সেট যে ট্রেসগুলি মেমরিতে উপাত্তের ঠিকানা বহন করে নিয়ে যায়। এছাড়াও এটি পড়া, লেখা ও রিফ্রেশ করার নির্দেশগুলিও বহন করে।",1
14,Memory,"কম্পিউটার মেমরি বলতে কম্পিউটার ব্যবস্থায় স্থায়ী বা অস্থায়ীভাবে তথ্য ধারণকারী যন্ত্রাংশকে বোঝায়। সাধারণত এগুলি অর্ধপরিবাহী চিপ দিয়ে তৈরি করা হয়। মেমরি মানুষের মস্তিষ্কের মত।
এটি তথ্য এবং নির্দেশাবলী সংরক্ষণ করতে ব্যবহৃত হয়। কম্পিউটার মেমরি কম্পিউটারের স্টোরেজ স্পেস, যেখানে ডাটা প্রক্রিয়া করা এবং প্রসেসিংয়ের জন্য প্রয়োজনীয় নির্দেশগুলি সংরক্ষণ করে। 
কম্পিউটার কোন কাজ সম্পাদন করার আগে অ্যাপ্লিকেশন ও তথ্য হার্ড ডিস্ক থেকে সিস্টেম মেমরিতে কপি করে নেয়।
মেমরি প্রাথমিকভাবে তিন ধরনের হয় - ক্যাশ মেমরি, প্রাথমিক মেমরি/প্রধান মেমরি, মাধ্যমিক মেমরি। ",1
15,Memory,"প্রধান মেমরি ডাইন্যামিক র‌্যাম চিপ (ডির‌্যাম চিপ) এবং অর্ধপরিবাহী ডিভাইস দিয়ে গঠিত। এই চিপগুলি বিভিন্ন উপায়ে ডুয়াল ইনলাইন মেমরি মডিউলে ( সংক্ষেপে  ডিম) প্যাকেজ করা হয়। এই মেমরি রেজিস্ট্রার হিসাবে দ্রুত নয়।
 প্রক্রিয়া করার প্রয়োজনীয় তথ্য এবং নির্দেশ প্রধান মেমরি থাকে। এটি দুটি অঞ্চল রোম এবং রেম এ বিভক্ত।
প্রধান মেমরির বৈশিষ্ট্য - এটি অর্ধপরিবাহী মেমরি। এটি প্রধান মেমরি হিসাবে পরিচিত। সাধারণত পরিবর্তনশীল মেমরি। পাওয়ার সুইচ বন্ধ হলে তথ্য হারায়। এটা কম্পিউটারের কাজের মেমরি। মাধ্যমিক মেমরির চেয়ে দ্রুত। কম্পিউটার প্রাথমিক মেমরি ছাড়া চলতে পারে না।",1
16,Memory,"সহায়ক মেমোরি : যে মেমোরি সাথে মাইক্রো প্রসেসরের সরাসরি সংযোগ থাকেনা, নির্দিষ্ট কন্ট্রোলের মাধ্যমে সংযোগ রক্ষা করে তাকে সহায়ক বা অভ্যান্তরীণ মেমোরি বলা হয়। 
ব্যবহারকারী ভবিষ্যতের প্রয়োজনে উপাত্ত বা প্রোগ্রামকে স্থায়ীভাবে সঞ্চয় করতে পারে বলে একে সহায়ক মেমোরি বলা হয়। সাধারণত চৌম্বক টেপ, চৌম্বক ডিস্ক, অপটিক্যাল ডিস্ক ইত্যাদি হলো সহায়ক মেমোরি।
কম্পিউটারের কাজের প্রকৃতি ও গতির বৃদ্ধির জন্য বিভিন্ন আকারের মেমোরি ব্যবহৃত হয়। মেমোরি পরিমাপের বিভিন্ন একক ব্যবহৃত হয়। যেমন- বিট, বাইট, কিলোবাইট, মেগাবাইট, গিগাবাইট ইত্যাদি।",1
17,Memory,"ক্যাশ মেমোরি  কি? এখন প্রশ্ন হচ্ছে কি এই ক্যাশ মেমোরি, দেখুন আপনার কম্পিউটারে ৩ ধরনের মেমোরি লাগানো থাকে। প্রথমটি হলো আপনার সাধারন ব্যবহার করার জন্য যে স্টোরেজ লাগানো থাকে যেটা আপনি হার্ডড্রাইভ হিসেবে চেনেন। 
দ্বিতীয়টি হলো আপনার র‍্যাম এবং তৃতীয় মেমোরি হলো ক্যাশ। ক্যাশ অনেক দ্রুত একটি মেমোরি হয় কিন্তু ক্যাপাসিটির দিক থেকে এটি অনেক কম হয়ে থাকে। তাছাড়া ক্যাশ মোট তিন প্রকারের হয়ে থাকে। লেভেল ওয়ান, লেভেল টু এবং লেভেল থ্রী। 
আপনার কম্পিউটারের প্রসেসর হয়তো ডুয়াল কোর হবে বা কোয়াডকোর বা অক্টাকোর হবে, দেখুন প্রত্যেকটি কোরের দুটি মেমোরি আলদা করা থাকে  লেভেল ওয়ান এবং লেভেল টু ক্যাশে এবং লেভেল থ্রী ক্যাশ বেশির ভাগ সময় প্রসেসরের বাকী কোর গুলো নিজেদের মধ্যে শেয়ার করে একসাথে।
লেভেল ওয়ান ক্যাশ সবচাইতে দ্রুতগামী হয়ে থাকে এবং এটি প্রসেসরের ভেতরেই অবস্থিত হয়ে থাকে। লেভেল টু ক্যাশ প্রসেসরের ভেতরেও হতে পারে আবার প্রসেসরের বাইরে সবচেয়ে কাছে লাগানো একটি আলদা আইসিতেও হতে পারে।
 কিন্তু প্রসেসর এবং ঐ আইসির মাঝখানে একটি হাই স্পীড বাস থাকে যার মাধ্যমে প্রসেসর খুব দ্রুত ভাবে ঐ আইসিকে অ্যাক্সেস করতে পারে। এবং লেভেল থ্রী ক্যাশ একটি সম্পূর্ণ আলাদা মেমোরি হয়ে থাকে এবং র‍্যাম থেকে প্রায় দ্বিগুণ গতি সম্পূর্ণ হয়ে থাকে। 
 এবং এই মেমোরি প্রসেসরের সকল কোরের সাথে শেয়ার হয়ে থাকে।",1
18,Memory,"র‍্যাম এবং রমের মধ্যে মেজর পার্থক্য হচ্ছে র‍্যাম শুধুমাত্র ততক্ষণ পর্যন্ত মেমরি ধরে রাখতে পারে যতক্ষণ এতে বিদ্যুত কানেকশন থাকে অর্থাৎ পিসি অফ হয়ে গেলে সব মুছে যায়।
 আর রম হচ্ছে পারমানেন্ট মেমরি। এটি পিসি অফ করার পরও ডাটা ধরে রাখতে পারে ।র‍্যাম সাধারনত ব্যাবহার করা হয় অপারেটিং সিস্টেম লোড করার জন্য টেম্পোরারি মেমরি হিসেবে ।
 র‌্যাম : এর পূর্ণ রূপ হল র‌্যান্ডম অ্যাক্সেস মেমোরি । আপনি যখন কোন সফটওয়্যার বা ভিডিও ওপেন করেন তখন তা হার্ডডিস্ক এ থাকে , সেখান থেকে র‌্যামে লোড হয়। বিদ্যুৎ চলে গেলে র‌্যাম এ ডাটা থাকে না । মুছে যায় ।",1
19,Memory,"রম : রম এর পূর্ণ রূপ হল রিড অনলি মেমোরি । রম এ আগে থেকেই সফটওয়্যার ইন্সটল করে দেয়া থাকে মেনুফেকচার থেকে । যা আপনি মুছে ফেলতে পারবেন না । মুছে ফেলতে হলে আপনাকে বিশেষ কিছু জিনিস জানতে হবে ।
রম এর কিছু উদাহরণ : মাইক্রোওয়েভ ওভেন কন্ট্রোল করার যেই সফটওয়্যার লাগে সেইটা রম মধ্যে দেয়া থাকে । বিদ্যুৎ চলে গেলও রম এ ডাটা থাকে ।
সেকেন্ডারী মেমোরি (সহায়ক মেমোরি): কম্পিউটারের যে স্মৃতি ব্যবস্থার সাথে সিপিইউ এর প্রত্যক্ষ সংযোগ থাকে না কিন্তু অধিক পরিমান তথ্য স্থায়ীভাবে সংরক্ষণ করে রাখতে যে স্মৃতি ব্যবস্থা তাকে সেকেন্ডারী মেমোরি (সহায়ক মেমোরি) বলে। যেমন: হার্ড ডিক্স, ফ্লপি ডিক্স, সিডি ইত্যাদি।",1
20,Memory,"সেকেন্ডারী মেমোরি (সহায়ক মেমোরি) আবার ৪ প্রকার
(ক) হার্ড ডিক্স কম্পিউটারের একটি বৃহৎ ষ্টোরেজ ডিভাইস। হার্ড ডিক্সে অপারেটিং সিস্টেম সফটওয়্যার থাকে এবং সকল সফটওয়্যার গুলোও হার্ড ডিক্সে ইন্সষ্টল করা থাকে। খুব দ্রুত ফাইল সংরক্ষণ করে এবং স্থায়ী মেমোরি।
(খ) সহজে বহন যোগ্য এক প্রকার মেমোরি। যা দ্বারা কম্পিউটারের ডাটা, প্রোগ্রাম, সফটওয়্যার ইত্যাদি এক কম্পিউটার থেকে অন্য কম্পিউটারে অতি সহজে স্থানান্তর করা যায়।
(গ) সহজে বহন যোগ্য এক প্রকার মেমোরি। যাতে অডিও, ভিডিও, ছবি, ফাইল, সফটওয়্যার ইত্যাদি সব কিছুই রাখা যায় এবং প্রয়োজনের সময় তা ব্যবহার করা যায়।
(ঘ) পেনড্রাইভ হচ্ছে সহজে বহন যোগ্য এক প্রকার মেমোরি। যাতে অডিও, ভিডিও, ছবি, ফাইল, সফটওয়্যার ইত্যাদি সব কিছুই রাখা যায় এবং প্রয়োজনের সময় তা ব্যবহার করা যায়। ",1
21,Operating System,"অপারেটিং সিস্টেম  হলো একটি সিস্টেম সফটওয়্যার যা কম্পিউটার ও সফটওয়্যার এবং কম্পিউটার প্রোগ্রামের জন্যে সাধারণ সেবা সরবরাহ করে।
 অপারেটিং সিস্টেম কম্পিউটার ও ব্যহারকারীদের ইনপুট নেয় এবং বিভিন্ন টাস্ক ও কম্পিউটারের অভ্যন্তরীণ সিস্টেম সম্পদগুলি বণ্টন ও ব্যবস্থাপনা করে ব্যবহারকারী ও অন্যান্য প্রোগ্রামকে সেবা প্রদান করে। 
 মেমরি বণ্টন ও নিয়ন্ত্রণ, সিস্টেম অণুরোধগুলির অগ্রাধিকার নির্ণয়, ইনপুট ও আউটপুট ডিভাইস নিয়ন্ত্রণ, কম্পিউটার নেটওয়ার্কিং ও ফাইল সিস্টেম ব্যবস্থাপনা ইত্যাদি অপারেটিং সিস্টেমের কাজ। 
 উইন্ডোজ, উবুন্টু, আইওএস, ক্রোম ওএস, ম্যাক ওএস ও অ্যানড্রয়েড প্রচলিত কয়েকটি অপারেটিং সিস্টেম। 
অপারেটিং সিস্টেম অ্যাপ্লিকেশন প্রোগ্রামগুলি চালাবার জন্য পরিবেশ তৈরি করে। ব্যবহারকারীর কাছে অপারেটিং সিস্টেমের সবচেয়ে দৃশ্যমান রূপ হল কম্পিউটারের ব্যবহারকারী ইন্টারফেস।",2
22,Operating System,"লিনাক্স বা গ্নু/লিনাক্স  বলতে লিনাক্স কার্নেলের সাথে বিশেষত গ্নু ও অন্যান্য উপাদানের সংমিশ্রণে প্যাকেজ করা অপারেটিং সিস্টেমের একটি পরিবারকে বুঝায়। সাধারণত, ডেস্কটপ ও সার্ভার দু'ধরনের ব্যবহারের জন্যেই লিনাক্স ডিস্ট্রিবিউশন বা ডিস্ট্রো নামে একটি আকারে প্যাকেজকৃত থাকে।
 একটি লিনাক্স ডিস্ট্রিবিউশনকে বোঝানোর উপাদানই হলো এর কার্নেল - লিনাক্স কার্নেল,[৬] যেটি একটি অপারেটিং সিস্টেম কার্নেল, যা লিনুস তোরভাল্দ্‌স ১৭ সেপ্টেম্বর ১৯৯১ তারিখে প্রথম প্রকাশ করেন। 
 অনেক লিনাক্স ডিস্ট্রিবিউশনই লিনাক্স শব্দটি তাদের অপারেটিং সিস্টেমের নামের সাথে ব্যবহার করে এবং ফ্রি সফটওয়্যার ফাউন্ডেশন গ্নু/লিনাক্স শব্দটি এ অপারেটিং সিস্টেম পরিবারকে বুঝাতেই ব্যবহার করে।",2
23,Operating System,"লিনাক্সকে মুক্ত সোর্স ও মুক্ত সফটওয়্যার ধারার একটি আদর্শ উদাহরণ হিসেবে বিবেচনা করা হয়। অন্যান্য স্বত্ত্ব-সংরক্ষিত অপারেটিং সিস্টেম যেমন উইন্ডোজ এবং ম্যাক ওএস হতে লিনাক্স বিভিন্নভাবে আলাদা। 
লিনাক্সের অন্তর্নিহিত সোর্স কোড যে কেউ গ্নু জেনারেল পাবলিক লাইসেন্স মোতাবেক বাধাহীনভাবে ব্যবহার করতে পারেন, এর উন্নতিসাধন করতে পারেন, এমনকি পুনর্বিতরণও করতে পারেন।
একেবারে ঠিকভাবে বলতে গেলে, লিনাক্স বলতে শুধু লিনাক্স কার্নেলকেই বোঝায়। তবে যেসব ইউনিক্স-সদৃশ অপারেটিং সিস্টেম লিনাক্স কার্নেলের উপর ভিত্তি করে নির্মিত এবং মূলত গ্নু (ও অন্যান্য) প্রকল্পের কোড সংগ্রহ (লাইব্রেরি) ও হাতিয়ার (টুলস) ওই কার্নেলের সাথে যুক্ত করে বানানো হয়েছে, সাধারণভাবে সেসব অপারেটিং সিস্টেমকে লিনাক্স হিসেবে সংজ্ঞায়িত করা হয়।",2
24,Operating System,"কালি লিনাক্স  একটি ডেবিয়ান ভিত্তিক গ্নু/লিনাক্স ডিস্ট্রিবিউশন, যা ডিজাইন করা হয়েছে আধুনিক ফরেনসিক এবং অনুপ্রবেশ মূল্যায়নের(পেনেট্রেশন টেস্টিং) জন্য।  এটি পরিচালনা ও অর্থদান করে অফেনসিভ সিকিউরিটি লিমিটেড। মাটি আহার্নি,ডেভান কেয়ার্ন্স এবং রাফায়েল হার্টজগ কালি লিনাক্সের প্রধান উন্নয়নকারী।
কালি লিনাক্সে প্রায় ৬০০-এর মত পূর্ব থেকে ইন্সটল করা অনুপ্রবেশ মূল্যায়ন(পেনেট্রেশান টেস্টিং) প্রোগ্রাম থাকে।[৩], যেমন- আর্মিটেজ (গ্রাফিক্যাল সাইবার এটাক ব্যবস্থাপনা টুল), এনম্যাপ ( পোর্ট স্ক্যানার), ওয়ারশার্ক (প্যাকেট এনালাইজার), জন দ্য রিপার পাসওয়ার্ড ক্র‍্যাকার, এয়ারক্র‍্যাক-এনজি (বেতার লেনের অনুপ্রবেশ মূল্যায়নের জন্যে সফটওয়্যার স্যুট), বুর্প স্যুট ইত্যাদি।
কালি লিনাক্স হার্ডডিস্কে যেমন ইন্সটল করা যায় তেমনি লাইভ সিডি, লাইভ ইউএসবি দিয়েও বুটেড করা যায় অথবা এটা ভার্চুয়াল মেশিনেও চালানো যায়। এটি মেটাস্পলেয়েট প্রকল্প সমর্থিত একটি মেটাস্পলেয়েট ফ্রেমওয়ার্ক যেটা নিরাপত্তা নিয়ে কাজ করে।",2
25,Operating System,"উবুন্টু একটি জনপ্রিয় ওপেন সোর্স কম্পিউটার অপারেটিং সিস্টেম ও লিনাক্স ডিস্ট্রিবিউশন যেটি ডেবিয়ান লিনাক্সের উপর ভিত্তি করে তৈরি করা হয়েছে। 
উবুন্টুর তিনটি দাপ্তরিক সংস্করণ রয়েছেঃ পিসির জন্যে উবুন্টু ডেস্কটপ, ক্লাউড ও সার্ভারের জন্যে উবুন্টু সার্ভার এবং ইন্টারনেট অব থিংসের জন্যে উবুন্টু কোর। 
উবুন্টুর নতুন সংস্করণ প্রতি ছয় মাস অন্তর প্রকাশ করা হয়, যেখানে দীর্ঘ সমর্থিত শাখাগুলো প্রতি দুই বছর অন্তর প্রকাশ করা হয়। উবুন্টুর পেছনে রয়েছে ক্যানোনিকেল নামের একটি সংগঠন।
ক্যানোনিকেল বিনামূল্যের নির্ভরযোগ্য নিরাপত্তা হালনাগাদ প্রদান করে প্রতিটি সংস্করণের সাথেই, প্রকাশের তারিখ থেকে একটি নির্দিষ্ট সময় পর্যন্ত।
উবুন্টুর সাথে সংযুক্ত প্রিমিয়াম সেবা বিক্রির মাধ্যমে ক্যানোনিকেল লিমিটেড মুনাফা অর্জন করে।",2
26,Operating System,"আর্চ লিনাক্স (বা আর্চ) নমনীয়তা ও মিনিমালিজমের জন্যে, একইসাথে এর তূলনামূলক কঠিন কনিফিগারেশন ব্যবস্থার জন্যে পরিচিত একটি গ্নু/লিনাক্স অপারেটিং সিস্টেম। এটি এক্স৮৬-৬৪ স্থাপত্যের কম্পিউটারের উদ্দেশ্যে নির্মিত একটি লিনাক্স ডিস্ট্রিবিউশন।
আর্চ লিনাক্স মূলত বিনামূল্যের উন্মুক্ত উৎসের সফটওয়্যার নিয়ে গঠিত, এবং যেকাওকে এর উন্নয়নে অংশগ্রহণ সুযোগ প্রদান করে। আর্চের উন্নয়ন ""কিস"" নীতি অনুসরণ করে, এবং সুরুচি, কোডের সঠিকতা, সংযত গঠন ও সরলতাকে বেশি গুরুত্ব দেয়া হয়। 
আর্চ তার ব্যবহারকারী থেকে আশা করে যে সে সিস্টেমের গঠন ও কর্মপদ্ধতি জানার জন্য আগ্রহী হবে। আর্চের জন্য লেখা প্যাকেজ ম্যানেজার প্যাকম্যান দ্বারা সিস্টেমে সফটওয়্যার প্যাকেজ সংযোজন, বিয়োজন ও হালনাগাদ করা হয়।
আর্চ লিনাক্স একটি রোলিং রিলিজ বা চলতি প্রকাশনা  নীতি ব্যবহার করে; প্রতিটি সামগ্রিক সিস্টেম হালনাগাদের মাধ্যমে আর্চের সর্বশেষ সংষ্করণ ইন্সটল হয়। আর্চ ইনস্টলের জন্য প্রকাশিত আইএসও ইমেজগুলো শুধু নিয়মিত বিরতিতে সংরক্ষিত সিস্টেমের মূল প্যাকেজগুলোর সর্বশেষ সংষ্করণের সংকলন।",2
27,Operating System,"মানজারো লিনাক্স, অথবা শুধুমাত্র মানজারো , একটি আর্চ-ভিত্তিক জনপ্রিয় ফ্রি গ্নু/লিনাক্স সিস্টেম। আর্চ ভিত্তিক হলেও মানজারো ব্যবহার বান্ধবতার উপর গুরুত্ব দেয়ার ফলে জনপ্রিয়তা অর্জন করেছে। 
এটি রোলিং রিলিজ আপডেট মডেল ও প্যাকেজ ম্যানেজার হিসেবে প্যাকম্যান ব্যবহার করে। মানজারো সর্বপ্রথম ১০ জুলাই ২০১১ সালে প্রকাশিত হয়। 
২০১৩ সালের মাঝামাঝিতে মানজারো বেটা পর্যায়ে ছিলো, তবে সমাপনী সিস্টেমের সমস্ত উপাদানই তখন ছিলো, যেমন একটি গুই ইন্সটলার; প্যাকেজ ম্যানেজার, ফ্রি ও মালিকানাধীন ভিডিও ড্রাইভার সন্ধানের জন্যে মানজারো হার্ডওয়্যার ডিটেকশন এবং মানজারো সেটিং ম্যানেজার। ",2
28,Operating System,"এলিমেন্টারি ওএস উবুন্টুর উপর ভিত্তি করে তৈরি করা একটি একটি সহজে কনফিগারযোগ্য, ব্যবহারবান্ধব ও দৃষ্টিনন্দন গ্নু/লিনাক্স অপারেটিং সিস্টেম। এটি প্যানথিয়ন ডেস্কটপ পরিবেশের ফ্ল্যাগশিপ অপারেটিং সিস্টেম।
ম্যাক ওএসের সাথে সাদৃশ্য রেখে এর ডিজাইন করা হয়েছে। উবুন্টুর উপর ভিত্তি করে বানানো বলে এতে উবুন্টুর প্যাকেজ ম্যানেজার ও সফটওয়্যার সেন্টার ব্যবহৃত হয়েছে।
কাস্টোমাইজেশনের চেয়ে এলিমেন্টারি ওএস প্রকল্প তাৎক্ষণিক ব্যবহারযোগ্যতার উপর গুরুত্বারোপ করে। ডেভেলপারদের জন্যে তিনটি প্রধান নিয়ম হলো—""কনভিশন"", ""কনফিগারেশন এড়িয়ে চলা"" এবং ""ন্যূনতম ডকুমেন্টেশন""। শুরু থেকেই এলিমেন্টারি ওএস এর ডিজাইন, যেটা ম্যাক ওএস থেকে অনেকটাই প্রভাবিত, প্রশংসা ও সমালোচনা দুটোই গ্রহণ করেছে। 
প্যানথিয়নের শেল এলিমেন্টারি ওএসের অন্যান্য এপ্লিকেশন, যেমন প্ল্যাংক(ডক), গ্নোম ওয়েব (ডিফল্ট ওয়েব ব্রাউজার) এবং স্ক্র‍্যাচ(সাধারণ টেক্সট এডিটর)-এর সাথে একীভূত থাকে। এ ডিস্ট্রিবিউশন গালাকে(মাটারের উপর ভিত্তি করে) ডিফল্ট উইন্ডো ম্যানেজার হিসাবে ব্যবহার করে।",2
29,Operating System,"লিনাক্স মিন্ট (ডেবিয়ান ও উবুন্টু-ভিত্তিক লিনাক্স সম্প্রদায়-চালিত একটি গ্নু/লিনাক্স ডিস্ট্রিবিউশন, যার উদ্দেশ্য হলো ‘তূলনামূলক আরও আরামদায়ক, আকর্ষণীয় ও আধুনিক এবং শক্তিশালী ও সহজে ব্যবহারযোগ্য’ হওয়া। 
লিনাক্স মিন্ট আউট-অব-দ্য-বক্স পূর্ণ মাল্টিমিডিয়া সহায়তা প্রদান করে, যেখানে কিছু মালিকানাধীন ও ফ্রি-ওপেন সোর্স সফটওয়্যার অন্তর্ভুক্ত থাকে।
প্রকল্পটির প্রবক্তা ক্লেমেন্ট লেফেভ্রে এবং বর্তমানে লিনাক্স মিন্ট টিম ও লিনাক্স মিন্ট সম্প্রদায় কতৃক সক্রিয়ভাবে ডেভেলপ হচ্ছে।
লিনাক্স মিন্টের ইন্সটলেশন সাধারণভাবে লাইভ সিডি দিয়ে করা যায় । লিনাক্স মিন্ট অপারেটিং সিস্টেম সরাসরি সিডি দিয়ে চালানো যায় (তবে উল্লেখযোগ্য পরিমাণ কর্মক্ষমতা হ্রাস পেতে পারে), একজন ব্যবহারকারীকে হার্ডওয়্যার কম্পাবিলিটি এবং ড্রাইভার সাপোর্ট – এর জন্য পরীক্ষামূলকভাবে চালানোর অনুমতি দেয়। ",2
30,Operating System,"মাইক্রোসফট উইন্ডোজ মাইক্রোসফট কর্পোরেশন দ্বারা তৈরি এবং বিক্রিত গ্রাফিকাল অপারেটিং সিস্টেমের পরিবার। গ্রাফিকালঅপারেটিং সিস্টেমের প্রতি মানুষের ক্রমবর্ধমান আগ্রহের প্রেক্ষিতে ১৯৮৫ সালের নভেম্বরে মাইক্রোসফট তার এমএস ডস (ডিস্ক অপারেটিং সিস্টেম) এর বাড়তি সুবিধা হিসেবে উইন্ডোজ বাজারে আনে। এর পর এখন পর্যন্ত এটি ব্যক্তিগত বা ডেস্কটপ কম্পিউটারে ব্যাপকভাবে ব্যবহৃত হয়ে আসছে।
উইন্ডোজ ভিস্তা পার্সোনাল কম্পিউটারের জন্য নির্মিত গ্রাফিক্যাল অপারেটিং সিস্টেম। ডেস্কটপ, ল্যাপটপ, ট্যাবলেট পিসি এবং মিডিয়া সেন্টার কম্পিউটারে ভিস্তা ব্যবহার করা যায়। ২০০৫ সালের ২২ জুলাই যখন ভিস্তার কাজ শুরু হয় ভিস্তা ""লংহর্ন"" নামে পরিচিত ছিল।
২০০৬ সালের ৮ নভেম্বর ভিস্তার নির্মাণ শেষ হয়। এর পরের তিনমাস পর্যায়ক্রমে হার্ডওয়ার ও সফটওয়ার নির্মাতা প্রতিষ্ঠান, ব্যবসায়িক ক্রেতা ও খুচরা বাজারে ভিস্তা আসতে শুরু করে। ২০০৭ সালের ৩০ জানুয়ারি আনুষ্ঠানিকভাবে ভিস্তার বাজারজাতকরন শুরু হয় এবং সাধারণের হাতে চলে আসে।
ভিস্তাকে মাইক্রওসফটের ওয়েবসাইট থেকে নামানোর ব্যবস্থা করা হয়েছিল।[৪] ভিস্তা এর পূর্বসূরী অপারেটিং সিস্টেম উইন্ডোজ এক্সপি এর প্রায় পাঁচ বছর পর মুক্তি পেয়েছে। মাইক্রোসফটের উইন্ডোজTভিত্তিক অপারেটিং সিস্টেম মুক্তির ক্ষেত্রে এটিই দীর্ঘতম সময়।",2
31,Output Devices,"দশটি আউটপুট ডিভাইসের নাম নিচে দেয়া হলঃ
১. মনিটর
২. প্রিন্টার
৩. হেডফোন
৪. সাউন্ড সিস্টেম/ স্পীকার
৫. প্লটার (এটি একটি ড্রয়িং যন্ত্র। বড় বড় ছবি, পোস্টার, ক্যালেন্ডার, মানচিত্র মুদ্রণের জন্য
প্লটার ব্যবহৃত হয়।)
৬. রিরাইটেবল সিডি/ডিভিডি (এগুলো একই সাথে ইনপুট এবং ডিভাইসও। কেননা যখন আমরা কোন সিডি থেকে ডাটা কম্পিউটারে নেই, তখন এটা ইনপুট ডিভাইস, আবার যখন সিডি বা ডিভিডি তে কোন ডাটা রেকর্ড করে রাখি, তখন এটা আউটপুট ডিভাইস)
৭. ফ্লপি ডিস্ক (উপরের মত এটি্কেও ইনপুট ডিভাইস হিসেবেও ব্যাখ্যা দেয়া যায়)
৮. রোবট
o৯. প্রোজেক্টর
১০. স্পিচ জেনারেটিং ডিভাইস (যারা স্বাভাবিকভাবে স্বাচ্ছন্দ্যে ভাব প্রকাশ করতে পারেন না, তাদের সাহায্য করার জন্য এই যন্ত্র। বিখ্যাত বিজ্ঞানী স্টিফেন হকিং এই যন্ত্রের সাহায্যেই এখন কমিউনিকেট করেন। ",3
32,Output Devices,"আউটপুট ইউনিট  - কম্পিউটারের কেন্দ্রীয় প্রক্রিয়াকরণ ইউনিট বা সিপিইউ প্রাপ্ত তথ্য বা ইনপুটকে ব্যবহারকারীর দেওয়া নির্দেশ অনুযায়ী প্রক্রিয়াকরণের কাজ সম্পন্ন করে। 
প্রক্রিয়াকরণের কাজ সম্পন্ন হলে তার ফল পাওয়া যায়। এই ফলকেই বলা হয় আউটপুট । 
প্রক্রিয়াকরণের পর যে সকল যন্ত্রের সাহায্যে ফল পাওয়া যায়, সে সকল যন্ত্রকে আউটপুট ডিভাইস বলা হয়। ",3
33,Output Devices,"মনিটর বা ডিসপ্লে হল কম্পিউটারের জন্য একটি ইলেকট্রনিক দৃষ্টি সহায়ক প্রদর্শক। একটি মনিটর সাধারণত ডিসপ্লে ডিভাইস, সার্কিট, আবরণ, এবং পাওয়ার সাপ্লাই দিয়ে গঠিত। কম্পিউটারের প্রধান আউটপুট ডিভাইস হিসাবেই বেশি ব্যবহার করা হয়।
 সাধারণত মনিটর বলতে বুঝি টেলিভিশনের মতো বড় আকৃতির যন্ত্রকে, কিন্তু প্রযুক্তিতে মনিটরের ধারণা অ্যারও ব্যাপক অর্থে ব্যবহার হয়। মনিটর হল সেই সরঞ্জাম যাতে সিস্টেমে চলমান প্রক্রিয়া সরাসরি দেখা যায়।
মনিটর একটি বহুল ব্যবহৃত অউটপুট সরঞ্জাম যা ছাড়া বর্তমানে কম্পিউটিং অসম্ভব। মোবাইল ফোন থেকে শুরু করে মহাকাশ প্রযুক্তিতে মনিটর ব্যবহার হচ্ছে। অতিতে যখন মনিটর তৈরি করা হয় তখন তা ছিল আকার আকৃতিতে বিশাল, এতে প্রচুর বিদ্যুৎ খরচ হত। 
প্রথম দিকে সব মনিটরে ক্যাথোড রে টিউব ব্যবহার হত। টিউব এর বিপরীত পাশে ফসফরাসের প্রলেপ লাগানো থাকতো। যখন টিউব থেকে প্রচণ্ড গতিতে ইলেকট্রন টিউব থেকে বেরিয়ে এসে ফসফরাসে আঘাত করে তখন তা আলো বিকিরণ করে এবং এই আলো সামগ্রিক ভাবে বোধগম্য চিত্র ফুটিয়ে তোলে।",3
34,Output Devices,"প্রিন্টার হল একটি পেরিফেরাল যন্ত্র। যা মানুষের বোধগম্য গ্রাফ, ছবি, শব্দ, লেখা কাগজে (সাধারণত) ছাপায়। সবচেয়ে সাধারণ প্রিন্টার দুটি হল সাদা-কালো এবং রঙিন। সাদা কালো লেজার প্রিন্টারগুলো দিয়ে কাগজপত্রাদি, দলিলাদি প্রিন্ট করা হয়। আর রঙিন ইন্ক জেট প্রিন্টার দিয়ে উচ্চ ও ছবির সমমানের ফলাফল পাওয়া যায়।
পৃথিবীর প্রথম কম্পিউটার প্রিন্টার ছিল ১৯'শতকের চার্লস ব্যবেজ কর্তৃক আবিষ্কৃত ডিফারেন্স ইঞ্জিনের জন্য যন্ত্রটি। এই যন্ত্রটিতে লোহার রডে অক্ষর ছাপা থাকতো আর কাগজগুলো রডের নিচে রাখা হত। এভাবে ছাপার কাজ করা হত। 
প্রথম বাণিজ্যিক প্রিন্টারগুলো যেমন ইলেক্ট্রিক টাইপরাইটার এবং টেলিটাইপ মেশিন এই পদ্ধতিতে কাজ করত। দ্রুতগতির প্রিন্ট নেয়ার চাহিদা থেকে নতুন ধরনের পদ্ধতি আবিষ্কারের প্রয়োজনীয়তা দেখা দিল, বিশেষ করে কম্পিউটারের সাথে ব্যবহারের জন্য। 
১৯৮০ দশকে ব্যপকভাবে ব্যবহৃত যন্ত্রগুলো যেমন ডেইজি হুইল পদ্ধতির মিল ছিল টাইপরাইটারের সাথে। লাইন প্রিন্টার একই ধরনের আউটপুট দিত কিন্তু আরেকটু দ্রুত গতিতে। ডট মেট্রিক্স পদ্ধতি যাতে লেখা এবং গ্রাফ বা ছবি একত্রে প্রিন্ট করা যেত, কিন্তু তা নিম্ন মানের হত। ব্লুপ্রিন্টের মত উচ্চ মানের গ্রাফিক্সের জন্য প্লটার ব্যবহার করা হত।",3
35,Output Devices,"ব্যক্তিগত প্রিন্টার বানানো হয়েছে একক ব্যক্তির ব্যবহারের উদ্দেশ্যে যা হয়ত শুধুমাত্র একটি কম্পিউটারেই ব্যবহার করা হবে। এগুলোতে একটি কাগজ মুদ্রণ করতে খুব কম ঝামেলা করতে হয়। প্রিন্টারটি বসাতে তেমন কোন অভিজ্ঞতার প্রয়োজন হয় না। এগুলোর নকশা করা হয়েছে কম পরিমাণ মুদ্রণের এবং স্বল্প ক্ষমতার মুদ্রণ কাজের জন্য। তাই এগুলো সাধারণত নিম্ন গতি সম্পন্ন হয় যেমন ৬ থেকে প্রায় ২৫ পাতা প্রতি মিনিটে এবং প্রতি পাতা অনুসারে খরচ বেশি পড়ে। কিছু প্রিন্টার রয়েছে যেগুলো মেমোরি কার্ড বা ডিজিটাল ক্যামেরা বা স্ক্যানার থেকে প্রিন্ট করতে পারে।
নেটওয়ার্ক বা বন্টিত প্রিন্টারের নকশা করা হয়েছে উচ্চ পরিমাণ ও দ্রুত গতির জন্য। এগুলো সাধারণত একই নেটওয়ার্কে থাকা অনেকেই ব্যবহার করে এবং প্রিন্টের গতি ৪৫ থেকে ১০০ পাতা প্রতি মিনিটে। জেরক্স ৯৭০০ প্রতি মিনিটে ১২০ পাতা পর্যন্ত প্রিন্ট করতে পারে।
ভার্চুয়াল প্রিন্টার হল এমন এক প্রিন্টার যা বাস্তবিক প্রিন্টারের মতই আচরণ করে কিন্তু আসলে একটি সফটওয়্যার। একটি থ্রীডি প্রিন্টার হল এমন এক যন্ত্র যা তৃতীয় মাত্রার বস্তু তৈরি করতে পারে থ্রিডি মডেল বা অন্যান্য উৎস । ",3
36,Output Devices,"ডট মেট্রিক্স প্রিন্টার আগের দিনের প্রিন্টার। এটি একধরনের ইমপেক্ট প্রিন্টার যা ছোট পিন ব্যবহার করে কালিকে কাগজে ছাপায়। এই প্রিন্টারের সুবিধা হল এতে অক্ষরের সাথে সাথে গ্রাফ বা ছবিও ছাপানো যায়। কিন্তু লেখাগুলোর মান ভাল হয় না।
এই প্রিন্টারের ছাপার গতি অনেক কম । লাইন প্রিন্টার একবারে একলাইন করে প্রিন্ট করে। এতে চার ধরনের নকশা দেখা যায়:
ড্রাম প্রিন্টার, এতে একটি ঘুর্ণিত ড্রাম থাকে যাতে সব অক্ষর থাকে আবার এগুলো স্থান পরিবর্তন করে প্রতিবার প্রিন্টের সময়। আইবিএম ১১৩২ প্রিন্টার এমন একটি ড্রিম প্রিন্টারের উদাহরণ।",3
37,Output Devices,"প্লটার এক ধরনের প্রিন্টার।স্থপতি, প্রকৌশলী এবং অন্যান্য ধরনের নক্সাবিদ এবং যারা মানচিত্র তৈরি করেন তাদের সূক্ষ্মাতিসূক্ষ্ম রেখার সুস্পষ্ট ও সঠিক ব্যবহারের জন্য প্লটার ব্যবহার করা হয় । 
প্লটারে অনেক চওড়া কাগজ প্রিন্ট নেওয়া যায়, যা মানচিত্র এবং বিভিন্ন প্রকার নক্সার জন্য অপরিহার্য ।
 প্লটার হচ্ছে কম্পিউটার চালিত এক ধরনের বড় প্রিন্টার এবং আউটপুট যন্ত্র। স্থপতি, প্রকৌশলী এবং অন্যান্য ধরনের নক্সাবিদ এবং যারা মানচিত্র তৈরি করেন তাদের সূক্ষ্মাতিসূক্ষ্ম রেখার সুস্পষ্ট ও সঠিক ব্যবহারের জন্য প্লটার ব্যবহার করা হয় ।",3
38,Output Devices,"প্রজেক্টর হলো একটি ইলেকট্রোনিক যন্ত্র যার মাধ্যমে কম্পিউটারের কোন তথ্য, ছবি, ভিডিও বড় স্ক্রিনে মাধ্যেমে দেখানো হয়। বিভিন্ন সভা, সেমিনার, ওয়ার্কশপ, ক্লাসরুম ইত্যাদি ক্ষেত্রে মাল্টিমিডিয়া প্রজেক্টরের ব্যবহার দেখা যায়। প্রজেক্টরের মাধ্যেমে কম্পিউটারে রাখা ডেটা অনেক বড় করে প্রদর্শন করে। সময়ের সাথে প্রজেক্টরেরও পরিবর্তন হয়েছে। আসুন যেনে নিই বাজারে কি ধরনের প্রজেক্টর আসছে।
সিআরটি প্রজেক্টরঃ সিআরটি প্রজেক্টর সর্বপ্রথম টেকনোলজির প্রজেক্টর, যেটা সম্পূর্ণ ট্র্যাডিশনাল সিআরটি টিভি’র ন্যায় কাজ করতো।সিআরটি প্রজেক্ট আকারে অনেক বড় ছিল।
 তিনটি আলাদা কালারের সবুজ, লাল, এবং নীল স্ক্রীনের উপর ইমেজ তৈরি করার জন্য আলো ছড়াতো।সব আলোর বিন্দু গুলো একত্রিত হয়ে স্ক্রীনের উপর একটি সম্পূর্ণ কালার ইমেজ তৈরি করে। তবে এটি অনেক বেশি ইলেক্ট্রিসিটি খরচ হয়। এটি বর্তমানের এইচডি টিভি, ডিভিডি প্লেয়ারের সাথে কাজ করতে পারে। ",3
39,Output Devices,"কটি ছোট এলসিডি স্ক্রীন লাগানো থাকে, যেটাতে ইমেজ তৈরি হয়। আর স্ক্রীনের সামনে একটি বিস্তর ম্যাগনিফাইড লেন্স লাগানো থাকে, যেটা ছোট স্ক্রীনের পিকচারের আয়তন বাড়িয়ে দেয়ালে বড় সাইজ ইমেজের সৃষ্টি করে। 
এলসিডি প্রজেক্টর যথেষ্ট পোর্টেবল হওয়াই সহজেই যেখান সেখানে বহন করা যায়।
ডিএলপি প্রজেক্টরঃ ডিজিটাল মাইক্রোমিরর ডিভাইজ নামক একটি মাইক্রোচিপের সমন্বয়ে ডিএলপি প্রজেক্টর তৈরি করা হয়। এটা উদ্ভবনের পরে লেটেস্ট এলসিডি প্রজেক্টর কেউ আদিম টেকনোলোজি বলে মনে হবে।
ডিএলপি প্রজেক্টরের মধ্যে একটি আয়তক্ষেত্রাকার চিপের ডিভাইজ আছে যেটার মধ্যে দুই মিলিয়ন মাইক্রোস্কোপিক আয়না থাকে। এই চিপের মধ্যে থাকা দুই মিলিয়ন ক্ষুদ্র মিরর পিক্সেল হিসেবে কাজ করে। এবং এর মধ্যদিয়ে বিভিন্ন রঙের আলো পরিচালিত করে স্ক্রীনের উপর বড় ইমেজ তৈরি করে। ডিভিডি, ব্লু-রে প্লেয়ার যেকোনো ভিডিও সোর্স থেকে এটি বড় স্ক্রীন প্রজেক্ট হিসেবে ব্যবহার করতে পারবেন।",3
40,Output Devices,"ফ্লপি এর ব্যবহার শুরু হয় প্রথম ১৯৭৩ সালে। এটি ডিসক্রিট নামে বহুল পরিচিত। প্রথমদিকে তৈরি ফ্লপি ডিস্ক গুলো দেখতে অনেকটা গানের রেকর্ডারের মতো ছিল। 
এই মেমোরি টি প্লাস্টিকের উপর চৌম্বক পদার্থের প্রলেপ দিয়ে তৈরি করা হতো। সাগত ফ্লপের ধারণ ক্ষমতা ছিল খুবই কম। 
একটি ফ্লপি ডিস্ক ডাটা ধারণের ক্ষমতা ছিল ১.৪৪ মেগাবাইট। সময়ের পরিক্রমায় আধুনিক মেমোরি ও পেনড্রাইভ আসার ফলে ফ্লপি ডিস্ক এর ব্যবহার দিন দিন হারিয়ে গেছে।",3
41,Processing Unit,"কম্পিউটার ব্যবস্থার মস্তিষ্ককে বলা হয় সেন্ট্রাল প্রসেসিং ইউনিট (সি পি ইউ বা কেন্দ্রীয় প্রক্রিয়ণ বিভাগ)। বস্তুত, এটিই মূল কম্পিউটার। এর প্রধান অংশগুলি হলো কন্ট্রোল ইউনিট বা নিয়ন্ত্রণ শাখা, প্রাইমারি স্টোরেজ ইউনিট বা প্রাথমিক সংরক্ষণ শাখা এবং অ্যারিথমেটিক অ্যান্ড লজিক ইউনিট বা পাটিগণিত ও যুক্তি সংক্রান্ত শাখা।
কি বোর্ড ও মাউস এই সি পি ইউ-র সঙ্গেই তারের মাধ্যমে যুক্ত থাকে। অর্থাৎ, কি বোর্ড বা মাউসের মাধ্যমে যে কাজ করা হয়, তার ফলাফল সি পি ইউ হয়ে কম্পিউটারের পর্দায় আমরা দেখতে পাই। 
আমরা জানি, কম্পিউটার চলে বিদ্যুতে। সি পি ইউ-র সঙ্গেই বিদ্যুৎ সংযোগ যুক্ত থাকে। সি পি ইউ-এ পাওয়ার নামক একটি সুইচ আছে, যেটি টিপে কম্পিউটার চালু করতে হয়।",4
42,Processing Unit,"কোনও কম্পিউটার ব্যবস্থায় এক জায়গা থেকে আরেক জায়গায় তথ্যের জোগানকে বজায় রাখে কন্ট্রোল ইউনিট। 
বস্তুত, কন্ট্রোল ইউনিট একটি কম্পিউটারের বিভিন্ন যন্ত্রাংশের ক্ষেত্রে কেন্দ্রীয় স্নায়ুতন্ত্র বা সেন্ট্রাল নার্ভাস সিস্টেমের ভূমিকা পালন করে।
 একটি কম্পিউটারের বিভিন্ন অংশের মধ্যে তথ্যের আদান-প্রদানকে পরিচালনা করে কন্ট্রোল ইউনিট।",4
43,Processing Unit," অ্যারিথমেটিক অ্যান্ড লজিক ইউনিট (এ এল ইউ ) - এটিকে কম্পিউটারের গণনা শাখা বলা যেতে পারে। অঙ্ক ও যুক্তি সংক্রান্ত যাবতীয় কাজকর্ম করে এ এল ইউ। শুধু সমস্ত রকম গণনার কাজই নয়, সেগুলির তুলনাও করা হয় এ এল ইউ-এর মাধ্যমে। 
প্রকৃতপক্ষে, কম্পিউটারের প্রসেসর নামে একটি বৈদ্যুতিন যন্ত্রাংশ থাকে, যার আবার একটি অংশ এ এল ইউ। এর কাজের গতি মানুষের কল্পনার বাইরে। কিন্তু প্রসেসর যদি স্মৃতি থেকে তথ্য না পায়, তা হলে তার পক্ষে কাজ করা সম্ভব নয়। 
যে হেতু প্রসেসরের গতি বেশি, তাই সে যদি একই রকম উচ্চগতিসম্পন্ন বৈদ্যুতিন স্মৃতি থেকে তথ্য আহরণ করতে পারে, তা হলেই তার পক্ষে দক্ষতার সঙ্গে কাজ করা সম্ভব। কাজেই তাকে র‍্যামের কাছ থেকে তথ্য নিতে হয়। অপর পক্ষে র‍্যামের কয়েকটি অসুবিধা আছে।
 যদিও র‍্যামের পক্ষে উচ্চ গতিতে তথ্য সরবরাহ করা সম্ভব, কিন্তু র‍্যামের সঞ্চিত তথ্য কম্পিউটার বন্ধ করলে মুছে যায়। তা ছাড়া র‍্যামের তথ্যধারণ ক্ষমতাও সীমিত। এ ক্ষেত্রে হার্ড ডিস্ক অনেক তথ্য চিরন্তন ভাবে ধরে রাখতে পারলেও একটি নির্দিষ্ট সীমারেখা ছাড়িয়ে দ্রুতগতিতে তথ্য সরবরাহ করতে পারে না। 
প্রসেসর ও হার্ড ডিস্কের সমন্বয়ে কম্পিউটারের এমন একটি ব্যবস্থা করা হয়েছে, যাতে হার্ড ডিস্কে সঞ্চিত তথ্য প্রয়োজন অনুযায়ী র‍্যামে সঞ্চিত হয় আর প্রসেসর তার দরকারমতো র‍্যাম থেকে তথ্য জোগাড় করতে পারে।",4
44,Processing Unit,"কেন্দ্রীয় প্রক্রিয়াকরন ইউনিট (সিপিইউ) হল একটি কম্পিউটারের মধ্যাবস্থিত বৈদ্যুতিক পরিবাহি যন্ত্র যা প্রোগ্রামের দেয়া নির্দেশনা পালন করে। বিশেষভাবে দেয়া এসব নির্দেশনা পালন করতে গিয়ে এটি বিভিন্ন গাণিতিক, যৌক্তিক কার্যাবলি, নিয়ন্ত্রণ ও ইনপুট আউটপুট কার্যাদি সম্পন্ন করে। ১৯৬০ দশকের শুরুর দিকে এই নামে যন্ত্রটিকে ডাকা শুরু হয়।[১]
বছরের পর বছর নানাভাবে উন্নীত, পরিমার্জিত বিভিন্ন সংস্করন করার ফলে এতে নকশা, আকৃতিগত এবং বাস্তবায়নে বৈপ্লবিক পরিবর্তন এসেছে কিন্তু এর মূল কাজের ধরন একই রকম রয়ে গেছে। 
সিপিইউ'র প্রধান উপাদানগুলোর মধ্যে আছে এএলইউ (গাণিতিক যুক্তি অংশ), সিইউ (নিয়ন্ত্রণ অংশ)। 
এএলইউ গাণিতিক এবং যুক্তিমুলক কাজগুলো সম্পাদন করে আর সিইউ স্মৃতি থেকে নির্দেশনা নেয়, নির্দেশনাগুলোর সংকেত উদ্ধার করে সেগুলোকে সম্পাদন করে এবং প্রয়োজন মতে এএলইউ থেকে সেবা ব্যবহার করে।",4
45,Processing Unit,"প্রথমদিকের সিপিইউগুলো প্রয়োজন অনুসারে নকশা করা হত, কখনো বড় কম্পিউটার অনুযায়ী, কখনো শুধু একটি কম্পিউটারে কাজে লাগবে এমন হিসেবে। কিন্তু এর ব্যবহার কমে যায় যখন একই প্রসেসর দিয়ে অনেক কাজ করা যেত। 
সমন্বিত সার্কিট ট্রান্জিষ্টরে ব্যবহারের জন্য পৃথকভাবে মেইনফ্রেম এবং মিনিকম্পিউটারের যুগে এই নির্দিষ্ট মানের প্রসেসর জনপ্রিয় হয়ে উঠে। সমন্বিত সার্কিটের কারণেই জটিল নকশার সিপিইউ তৈরি করা সহজ হয়ে ওঠে। সেইসাথে যন্ত্রাংশ দিন দিন ছোট হতে থাকে এবং আরো জটিল নকশার সিপিইউ তৈরি সম্ভব হয়।
 বর্তমানের আধুনিক ঘরানার জীবনযাপনে ডিজিটাল যন্ত্রাংশগুলো আগের কম্পিউটারের সীমাবদ্ধ ব্যবহার পেছনে ফেলে এসেছে। বাচ্চাদের খেলনা, ফোন থেকে শুরু করে অটোমোবাইলে অত্যাধুনিক মাইক্রোপ্রসেসরগুলো পাওয়া যায়।",4
46,Processing Unit,"সিপিইউতে ব্যবহৃত যন্ত্রাংশের বিকল্প এবং প্রযুক্তিগত উদ্ভবের কারণে সিপিইউ'র নকশা দিন দিন জটিল হতে থাকে। এতে করে আরো ছোট এবং নির্ভরযোগ্য বৈদ্যুতিক যন্ত্রাংশ তৈরী সহজ হয়। প্রথম এধরনের অগ্রগতি দেখা যায় ট্রানজিষ্টরের উদ্ভবের পর। ১৯৫০-১৯৬০ দশকে ট্রানজিষ্টর দিয়ে বানানো সিপিইউ আগের মত বড়, অনির্ভরযোগ্য এবং ভঙ্গুর হত না। এই সুবিধার কারণে আরো জটিল এবং নির্ভরযোগ্য সিপিইউ তৈরী করা শুরু হয় যেগুলোতে এক বা একাধিক আলাদা আলাদা উপাদান থাকত।
এই সময়ে, একটি উৎপাদন পদ্ধতি আবিষ্কার করা হয় যাতে আন্তঃসংযোগের মাধ্যমে ট্রানজিষ্টরগুলো ছোট জায়গায় বসানো হত। একটি সমন্বিত সার্কিটে, সেমিকন্ডাক্টর নির্ভর চিপে, বড় পরিমানের ট্রানজিষ্টর বসিয়ে উৎপাদন করা হত। 
প্রথমে খুব সাধারণ বিশেষত্বহীন ডিজিটাল সার্কিটগুলো সমন্বিত সার্কিটে বসানো হত যেমন নর গেট। এই বিশেষত্বের কারণে সমন্বিত সার্কিটগুলোকে ছোট-মাপের অঙ্গিভূতকরন যন্ত্রাংশ  বলে ডাকা হত। পুরো একটা এসএসআই সমন্বিত সার্কিট সংবলিত সিপিইউ তৈরী করতে হাজার হাজার স্বতন্ত্র চিপের প্রয়োজন হত। 
কিন্তু তবুও তা খুব কম জায়গা এবং শক্তি খরচ করত আগের পৃথক ট্রানজিষ্টর নকশাগুলোর থেকে। সময়ের সাথে সাথে মাইক্রো বৈদ্যুতিক প্রযুক্তি উন্নয়ন হতে লাগল, সেই সাথে একটি সিপিইউ তৈরী করতে ট্রানজিষ্টরের ব্যবহার বাড়তে লাগল এতে করে স্বতন্ত্র সমন্বিত সার্কিটের ব্যবহার কমে গেল। মধ্যম আকারের এবং বড় আকারের সমন্বিত সার্কিটে ট্রানজিষ্টরের ব্যবহার শত থেকে হাজারে বেড়ে দাড়াল।",4
47,Processing Unit,"১৯৭০ দশকে ফেডেরিকো ফ্যেগিনের নকশা করা পদ্ধতি সিপিইউগুলোর নকশা এবং প্রয়োগিক ব্যবহারে পূর্ন পরিবর্তন আনে। প্রথম বাণিজ্যিকভাবে পাওয়া মাইক্রোপ্রসেসরের (ইন্টেল ৪০০৪) সময় থেকে (১৯৭০) এবং প্রথম ব্যাপকভাবে ব্যবহৃত মাইক্রোপ্রসেসর (ইন্টেল ৮০৮০)সময় থেকে (১৯৭৪) এই প্রকারের সিপিইউগুলো ব্যবহার সম্পূর্নভাবে প্রচলন শুরু হয়, আগের প্রসেসরগুলোর পরিবর্তে। 
মেইনফ্রেম এবং মিনিকম্পিউটার উৎপাদনকারী প্রতিষ্ঠানগুলো সেই সময় নিজস্ব সমন্বিত সার্কিট উন্নয়নকারী প্রোগ্রাম চালু করে যাতে তাদের পুরনো কম্পিউটারগুলোর নকশা নতুন রূপে রূপান্তর করে। 
তারা নির্দেশনার সাথে খাপ খায় এমন মাইক্রোপ্রসেসর তৈরি করে যেগুলো পুরনো হার্ডওয়্যার ও সফটওয়্যারের সাথে সাথে নতুনগুলোতেও খাপ খায়। বর্তমানের ব্যক্তিগত কম্পিউটারের অগ্রগতি ও সাফল্যের জন্য সিপিইউ বলতে মাইক্রোপ্রসেসরকেই আমরা বুঝে থাকি। এখন কয়েকটি সিপিইউ একটি মাত্র প্রক্রিয়াকরন চিপে থাকতে পারে।",4
48,Processing Unit,"সিপিইউ যে আকারেরই হোক না কেন তাদের কাজ হল নির্দেশিত নির্দেশনাগুলো নির্বাহ করা যাকে প্রোগ্রাম বলা হয়। নির্দেশনাগুলো কম্পিউটারের স্মৃতিতে রাখা হয়। তিন ধাপে প্রায় প্রত্যেকটি সিপিইউ কাজ করে সেগুলো হল নির্দেশনা আনায়ন, নির্দেশনার অর্থোদ্ধার এবং নির্বাহ করা।
কোন নির্দেশনা নির্বাহ করার পর,পরবর্তী নির্দেশনার ক্ষেত্রে একই প্রক্রিয়া পুনরায় হয়, সাধারনত পরবর্তী নির্দেশনা আনায়ন করার মধ্য দিয়ে এটা শুরু হয়। যদি কোন জাম্প নির্দেশনা নির্বাহ করা হয়, প্রোগ্রাম কাউন্টার পরিবর্তন করা হয় যাতে এটি নির্দেশনার ঠিকানা বহন করে (যেখানে জাম্প করতে হবে) এবং প্রোগ্রামটি নির্বাহ চালিয়ে যেতে থাকে। 
জটিল নকশার সিপিইউগুলোতে একাধিক নির্দেশনা আনায়ন, অর্থোদ্ধার ও নির্বাহ করা হয় একই সাথে। বনর্নার এই অংশে ""ক্লাসিক আরআইএসসি পাইপলাইন"" কি তাকে বুঝানো হচ্ছে, যেটা কিনা অনেক বৈদ্যুতিক যন্ত্রাংশে খুবই সাধারণ মানের সিপিইউতে ব্যবহৃত হয় (প্রায়শই এক মাইক্রোকন্টোলার হিসেবে অভিহিত করা হয়)। এটিতে সিপিইউ ক্যাশ থাকে না।
কিছু নির্দেশনা নিজের কাজের জন্য প্রোগ্রাম কাউন্টার ব্যবহার করে সরাসরি ফলাফলের ডেটা উৎপাদন না করে, এধরনের নির্দেশনাগুলোকে সাধারনত ""জাম্প"" বলা হয় এবং প্রোগ্রামকে সহজতর করে লুপ, শর্তারোপিত নির্বাহ এবং কার্য সাধনের উপস্থিতির মত আচরন করে। কিছু প্রসেসরে, অন্যান্য নির্দেশনাগুলো বিটসের অবস্থা পরিবর্তন করে ""ফ্ল্যাগস"" রেজিষ্টারে। এই ফ্ল্যাগগুলো দিয়ে প্রোগ্রামের আচরন পরিবর্তন করা যায়।",4
49,Processing Unit,"সিপিইউ নকশায় নির্দেশনা সমষ্টি থাকে, এতে সাধারন ক্রিয়ার তালিকা থাকে। এ ক্রিয়াগুলো হতে পারে দুই সংখ্যার যোগ, বিয়োগ, সংখ্যার তুলনা অথবা প্রোগ্রামের বিভিন্ন অংশে লাফিয়ে চলা। 
প্রত্যেকটি সাধারন ক্রিয়াকে প্রতিনিধিত্ব করে বিশেষ একটি বিটের ক্রম। ঐ বিশেষ ক্রিয়ার জন্য ক্রমকে অপকোড বলে। 
একটি কম্পিউটার প্রোগ্রামে নির্দেশনা নির্বাহ করার জন্য, সিপিইউ অপকোডের পাশাপাশি যুক্তি ব্যবহার করে ঐ নির্দেশনার জন্য। সুতরাং একটি কম্পিউটার প্রোগ্রাম হল নির্দেশনার ক্রম এবং প্রত্যেকটি নির্দেশনার ক্রমে একটি অপকোড এবং যুক্তি থাকে।",4
50,Processing Unit,"গাণিতিক যুক্তি অংশ একটি ডিজিটাল সার্কিট যা পূর্ণসংখ্যার গণনা এবং বিট অনুসারে যুক্তি ক্রিয়া চালায়। এখানে প্রদত্ত ইনপুটগুলো হল: শব্দের ডেটা যেগুলো পরিচালনা করা হবে অপারেন্ডে, আগের ক্রিয়া থেকে অবস্থান তথ্য এবং নিয়ন্ত্রণ অংশ থেকে একটি কোড যা নির্দেশ করবে কোন ক্রিয়াটি চালাতে হবে।
 যে ক্রিয়াটি নির্বাহ হবে তার উপর নির্ভর করে অপারেন্ডগুলো অভ্যন্তরীন সিপিইউ রেজিষ্টার বা বহিস্ত স্মৃতি থেকে আসে অথবা গাণিতিক যুক্তি তাৎক্ষনিকভাবে তা তৈরী করে নেয়।
যখন সব ইনপুট সংকেতগুলো স্থাপিত এবং সঞ্চারিত হয় গাণিতিক যুক্তির মধ্য দিয়ে গাণিতিক যুক্তির আউটপুটে কার্য নির্বাহের ফলাফল দেখায়। শব্দের ডেটা হয়ত রেজিষ্টার বা স্মৃতিতে জমা হয়, অবস্থান তথ্য যা সাধারনত বিশেষ অভ্যন্তরীন সিপিইউ রেজিষ্টারে (যা এই উদ্দেশ্যে খালি রাখা হয়) জমা হয়।",4
,,,
